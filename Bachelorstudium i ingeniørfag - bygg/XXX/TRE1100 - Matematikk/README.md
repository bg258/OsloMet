# **TRE1100 - Matematikk**
Emnet bygger på grunnskoleutdanning i matematikk. Studentene skal tilegne seg grunnleggende kunnskaper og ferdigheter i matematikk, og skal være godt forberedt til å følge undervisningen i de matematisk-naturvitenskapelige grunnlagsemnene i ingeniørutdanningen.

### **Læringsutbytte**
Etter å ha gjennomført dette emnet har studenten følgende læringsutbytte, definert i kunnskap, ferdigheter og generell kompetanse:

**Kunnskap**
* Kandidaten har grunnleggende kunnskap om matematikk som fundament for dagens teknologiske samfunn.
* Kandidaten kjenner til fagets sentrale metoder og kan definere og forklare de viktigste begrepene innen geometri og vektorrekning, algebra og funksjoner, inkludert derivasjon og antiderivasjon.

**Ferdigheter**

* Kandidaten har solide regneferdigheter i algebra og det generelle grunnlaget i matematikk til å kunne fortsette på ingeniørutdanning eller integrert master i teknologi.
* Kandidaten kan løse problemer innenfor hovedområdene geometri, algebra og funksjoner.
* Kandidaten kan anvende regneferdigheter i matematikk på problemstillinger fra fysikk. 
* Kandidaten kan uttrykke seg presist ved bruk av matematisk notasjon. 

**Generell kompetanse** 

* Kandidaten har evne til abstrakt tenkning og forståelse for hvordan logisk og analytisk tankegang benyttes innen matematikkfaget.
* Kandidaten kan reflektere over mulige anvendelsesområder for de ulike hovedområdene i emnet. 
* Kandidaten kan kommunisere med andre om realfaglige problemstillinger ved å benytte seg av matematiske begreper og størrelser.

### **Arbeids- og undervisningsformer**
Undervisningen foregår som en kombinasjon av forelesninger og oppgaveregning. Det undervises 19 timer per uke med forelesninger og regneøvelser i sommerterminen, 6 timer per uke med forelesninger og regneøvelser i høst- og vårsemesteret.

